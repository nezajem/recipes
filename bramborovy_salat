Zdroj: http://www.recepty.eu/bramborove-pokrmy/bramborovy-salat-s-hraskem-a-kukurici.html

Suroviny
•1 kg brambory
•200 g hrášek (sterilovaný)
•200 g kukuřice z plechovky
•2 cibule
•4 vejce
•3 okurky (sterilované)
•100 g majonéza
•100 g tatarská omáčka
•sůl
•mletý pepř

Zdroj: http://www.recepty.eu/bramborove-pokrmy/bramborovy-salat-s-hraskem-a-kukurici.html


Brambory umyjeme, uvaříme ve slupce doměkka, slijeme, ještě za horka oloupeme a necháme vychladnout. Oloupané a vychladlé brambory potom nakrájíme na kostičky, osolíme a dáme do velké mísy.

Vejce uvaříme natvrdo, oloupeme a nakrájíme také na malé kousky, případně protlačíme přes kráječ na vajíčka. Přidáme k bramborám. Dále přidáme i okapaný hrášek a kukuřici, oloupanou a jemně nakrájenou cibuli a na malé kousky nakrájené okurky.

Dále do salátu vmícháme tatarskou omáčku a majonézu, osolíme a opepříme podle chuti. Salát pořádně promícháme a necháme ho v lednici uležet.
